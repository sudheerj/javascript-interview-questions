<div dir="rtl">

# راهنمای فونت وزیر

## سوال و جواب

### مجوز استفاده از فونت وزیر چیست؟

فونت وزیر به صورت مالکیت عمومی منتشر شده است. مالکیت عمومی یعنی در استفاده از این قلم و همچنین تغییر آن هیچگونه محدودیتی ندارید.

### آدرس صفحه رسمی فونت وزیر چیست؟

در حال حاضر این آدرس است که می‌توان شکل قلم را نیز در آن مشاهده کرد:  
[https://rastikerdar.github.io/vazir-font](https://rastikerdar.github.io/vazir-font/)

### فونت وزیر از چه زبان‌هایی پشتیبانی می‌کند؟

فونت وزیر در حال حاضر (نسخه ۲۶ به بعد) از زبان‌های فارسی، عربی، پشتو، اردو و گیلکی پشتیبانی می‌کند که می‌تواند در آینده به زبان‌های دیگر نیز گسترش یابد.

### وزیر در کدام دسته فونت‌ها قرار می‌گیرد؟

در دستهٔ سنس Sans

### فونت وزیر چند حالت/وزن دارد؟

۶ وزن:

- نازک `Vazir-Thin.ttf`
- سبک `Vazir-Light.ttf`
- معمولی `Vazir.ttf`
- متوسط `Vazir-Medium.ttf`
- ضخیم `Vazir-Bold.ttf`
- سیاه `Vazir-Black.ttf`

### چگونه می‌توان لیست تغییرات یا اصلاحات فونت را بعد از هر انتشار مشاهده کرد؟

در فایل ‍`CHANGELOG.md` موجود در بستهٔ کامل و یا در این آدرس:  
[https://github.com/rastikerdar/vazir-font/blob/master/CHANGELOG.md](https://github.com/rastikerdar/vazir-font/blob/master/CHANGELOG.md)

و یا از طریق صفحه انتشار نسخه‌ها:  
[https://github.com/rastikerdar/vazir-font/releases](https://github.com/rastikerdar/vazir-font/releases)

### چگونه فونت را در سیستم‌عامل ویندوز نصب کنم؟

فایل اصلی یا فشرده را که از صفحه اصلی فونت دریافت نموده‌اید را باز کنید، سپس در ریشهٔ آن فایل‌های با پسوند ttf را باز کرده و در پنجره باز شده دکمه Install را بفشارید.

### چرا ارقام/اعداد را به صورت عربی یا لاتین نمایش می‌دهد و فارسی نمایش نمی‌دهد؟

فونت وزیر استاندارد که در ریشهٔ بستهٔ کامل قرار دارد در صورتی که ارقام را طبق استاندارد ورودی فارسی نوشته باشید به همان صورت فارسی نمایش می‌دهد. اگر شما انگلیسی یا عربی می‌بینید به این معناست که آن‌ها در هنگام نوشتن فارسی نبوده‌اند.  
فارسی: ۱۲۳۴۵۶۷۸۹۰  
عربی: ١٢٣٤٥٦٧٨٩٠  
لاتین: 1234567890  

یک فونت استاندارد نباید چیزی غیر از اصل متن را نمایش دهد و همچنین نباید اشتباهاتِ هنگام ورود و نگارش متن را اصلاح نماید.

### چرا ۱ ۲ ۳ ۷ ۸ ۹ فارسی است اما ٤ ٥ ٦ ٠ فارسی نیست؟

شکل این ارقام در عربی با فارسی متفاوت است. مثلا در عربی معمولا صفر توپُر است و در فارسی توخالی. برای فارسی بایستی اعداد با کد استاندارد فارسی نوشته شده باشند.

### برایم مهم نیست که در اصلِ متن، اعداد به صورت لاتین یا عربی نوشته‌اند. چگونه فونت وزیر را محبور به نمایش فارسی اعداد کنم؟

در پوشه `Farsi-Digits` تمامی ارقام انگلیسی و عربی با فارسی بازنویسی شده‌اند. اگر چه این روش استاندارد نیست اما می‌تواند مشکل شما را حل کند.

### چرا در فونت وزیر ارقام هم‌عرض نیستند؟

ارقام هم‌عرض یعنی برای مثال اندازه عرض ۱ با ۵ برابر باشد. در اینصورت عرض دو عدد زیر یکسان خواهد بود:  
۱۱۱۱۱  
۵۵۵۵۵  
این حالت بیشتر برای گزارشات مناسب است. هنوز چنین نسخه‌ای برای وزیر ایجاد نشده است.

### فونت وزیر با کدام فونت لاتین ترکیب شده است؟

با فونت Roboto از گوگل. روبوتو یک فونت آزاد است و تحت مجوز آپاچی نسخه 2 منتشر گردیده است. البته برای ترکیب، تنها گلیف‌های اصلی انگلیسی به همراه علائم استفاده شده و مابقی که شامل دیگر زبان‌های اروپایی می‌شود حذف شده‌اند.  
[https://github.com/googlefonts/roboto](https://github.com/googlefonts/roboto)

### نسخهٔ بدون حروف و علائم لاتین این فونت کجاست؟

در پوشه `Without-Latin` قرار دارند.

### چگونه فونت وزیر را با فونت دلخواهم ترکیب کنم؟

برای این کار شما باید از یک نرم‌افزار ویرایشگر فونت کمک بگیرید. برای مثال می‌توانید فونت‌فورج FontForge را نصب کرده و با آن فایل وزیر را باز نموده، سپس از منوی `Element` گزینه `Merge Fonts...` را برگزیده و با فونت دلخواه خودتان ادغام نمایید.

### چگونه اشکالات فونت وزیر را گزارش کنم یا در مورد آن پیشنهاد بدهم؟

در صورت داشتن حساب کاربری در GitHub می‌توانید در مخزن فونت درخواست خود را به صورت یک ایشو جدید درمیان بگذارید:  
[https://github.com/rastikerdar/vazir-font/issues](https://github.com/rastikerdar/vazir-font/issues)  
و یا اینکه از طریق پست الکترونیکی به اطلاع سازنده برسانید.

### چرا در برنامه‌ای که توسعه می‌دهم بالا و پایین نوشته‌ها در مقایسه با دیگر فونت‌های لاتین تراز به نظر نمی‌رسد و باید آن را تنظیم کنم؟

این مشکل معمولا در مورد فونت‌های فارسی وجود دارد. دلیلش اینست که بخش عمده‌ای از حروف فارسی مثل «ح ر ی ...» در زیر خط کرسی یا زمینه قرار دارند و همچنین به بالا و پایین حروف، اِعراب را هم باید اضافه کرد. در نتیجه حروف فارسی غالبا به فضای بیشتری نسبت به حروف لاتین برای نمایش احتیاج دارند.

</div>
